ผีพรายเป็นผีที่ชอบกินของดิบๆ มักจะชอบเข้าไปสิงอยู่ในร่างของคนที่ป่วย กลางวันผู้ป่วย ที่ถูกผีพรายสิงจะลุกไม่ได้ นอนซมตลอดวัน แต่พอกลางคืนจะมีชีวิต ชีวา เหมือนไม่ได้เป็นอะไร
เรื่องนี้เกิดขึ้นที่หมู่บ้านแห่งหนึ่งใกล้ๆ บ้านของผู้เล่า มีชายคนหนึ่งชื่อว่าพ่อหนานนวล แกป่วยมาประมาณ 15 วัน อาการไม่ดีขึ้นเลยจนลุกไปไหนไม่ได้และมักชอบกินแต่ของดิบ เช่นลาบ หลู้ ทำให้ญาติพี่น้องต้องลำบากใจอย่างยิ่ง 
ตอนกลางวันแกจะนอนซมตลอดไม่พูดอะไรเลย พอตอนกลางคืน พ่อหนานนวลมักจะทำอาการแลบลิ้นปลิ้นตาหลอกญาติ พวกที่มาเฝ้าไข้เสมอ พอตอนดึกญาติพากันหลับแกจะลุกขึ้นมาเดินตามบ้าน
 บางครั้งก็ลงไปทางเล้าไก่เพื่อจะจับไก่กิน ถ้ามีคนใดคนหนึ่งเรียก แกจะล้มตัวลงนอนทันทีเดินต่อไปก็ไม่ได้ ญาติต้องหามไปนอนที่เดิม เป็นอยู่เช่นนั้นหลายสิบวันญาติต้องไปหาหมอทางไสยศาสตร์มาทำพิธิไล่ผี (เรียกว่าตัดพราย)
 หมอที่มาทำต้องเก่งจริงพอทำพิธีตัดพรายเสร็จ ผีพรายก็จะออกจากร่างของคนป่วย คนป่วยก็จะตายทันที ทั้งนี้เพราะวิญญาณของคนป่วยนั้นได้ออกจากร่างคนป่วยไปนานแล้ว แต่ที่อยู่ได้นั้นเพราะวิญญาณของผีพรายนั่นเอง