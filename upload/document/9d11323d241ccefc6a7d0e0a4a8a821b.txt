วัวป่าตัวหนึ่งหนีสิงโตเข้าไปในถ้ำ ที่ซึ่งคนเลี้ยงแพะใช้เป็นที่พำนักของฝูงแพะ ในยามที่มีพายุร้ายและยามค่ำคืนบังเอิญมีแพะหลงฝูงตัวหนึ่งถูกทิ้งไว้ข้างหลัง  ยังไม่ทันที่เจ้าวัวป่าจะเดินเข้าไปข้างใน
 แพะก็โน้มหัวของมันและตรงรี่เข้าขวิดเจ้าวัวป่าด้วยเขา  หากแต่สิงโตยังคง วนเวียนอยู่ตรงนอกปากทางเข้าถ้ำ  วัวป่าจึงต้องจำใจยอมรับการเหยียดหยามนั้น
"จงอย่าคิดว่า" มันกล่าว "ข้ายอมรับการกระทำอันแสนขี้ขลาดของเจ้าเพราะข้ากลัวเจ้าล่ะ เมื่อไรที่สิงโตจากไป ข้าจะสอนบทเรียนให้เจ้าอย่างที่เจ้าจะไม่มีวันลืมเลยทีเดียว" 
นิทานเรื่องนี้สอนให้รู้ว่า
การเอาเปรียบขณะที่ผู้อื่นมีความทุกข์นับเป็นเรื่องเลวร้ายอย่างยิ่ง